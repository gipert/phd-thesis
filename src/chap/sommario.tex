%!TEX root = main.tex

La ricerca del decadimento doppio beta senza neutrini viene spesso indicata come l'unico
modo per stabilire la natura della massa del neutrino, una delle particelle elementari
più sfuggenti e intriganti del Modello Standard. La rilevazione di questo raro
decadimento nucleare attribuirebbe al neutrino delle caratteristiche descritte per la
prima volta da Ettore Majorana all'inizio del secolo scorso, mettendo in chiara luce
l'inadeguatezza delle attuali teorie sulla fisica fondamentale. Secondo alcune teorie,
potrebbe anche contribuire a risolvere il mistero dell'asimmetria tra materia e
anti-materia nel nostro universo. Da oltre cinquant'anni, il decadimento doppio-beta senza
neutrini viene ricercato, senza successo, nell'isotopo del germanio formato da 76
nucleoni. L'esperimento \gerda, conclusosi a novembre del 2019, è stato un pioniere del
campo, avendo dimostrato la maturità di questa tecnica sperimentale per la realizzazione
di un esperimento su larga scala, in grado di arrivare a mettere limiti dell'ordine di
$10^{28}$~anni sulla vita media del decadimento. Questo lavoro di tesi vuole metterne in
luce gli eccellenti risultati in quanto a livello raggiunto di eventi di fondo,
presentando un modello statistico di questi ultimi. In particolare, verrà per la prima
volta presentato un modello Monte Carlo del taglio dell'argon liquido, basato sulla luce
di scintillazione prodotta da quest'ultimo in presenza di eventi di fondo. I risultati di
questo modello verranno impiegati nello studio della distribuzione in energia del
decadimento doppio beta a due neutrini, alla ricerca di segnali di nuova fisica
provenienti da un'eventuale emissione di Majoroni e in presenza di violazioni delle
simmetrie di Lorentz e CPT. \fillme{risultati}

% vim: spelllang=it, tw=90
